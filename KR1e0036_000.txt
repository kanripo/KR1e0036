# -*- mode: mandoku-view -*-
#+TITLE: 胡氏春秋傳
#+DATE: 2015-09-23 09:39:34
#+PROPERTY: JUAN 0
<pb:KR1e0036_WYG_000-1a>¶
欽定四庫全書　　　　　經部五¶
　春秋傳總目　　　　　　春秋類¶
　　諸國興廢説¶
　　提要¶
　卷一¶
　　隱公(元年之三年/)¶
　卷二¶
　　隱公(四年之七年/)¶
<pb:KR1e0036_WYG_000-1b>¶
　卷三¶
　　隱公(八年之十一年/)¶
　卷四¶
　　桓公(元年之四年/)¶
　卷五¶
　　桓公(五年之十年/)¶
　卷六¶
　　桓公(十一年之十八年/)¶
<pb:KR1e0036_WYG_000-2a>¶
　卷七¶
　　莊公(元年之八年/)¶
　卷八¶
　　莊公(九年之十九年/)¶
　卷九¶
　　莊公(二十年之三十二年/)¶
　卷十¶
　　閔公(元年之二年/)¶
<pb:KR1e0036_WYG_000-2b>¶
　卷十一¶
　　僖公(元年之十一年/)¶
　卷十二¶
　　僖公(十二年之二十六年/)¶
　卷十三¶
　　僖公(二十七年之三十三年/)¶
　卷十四¶
　　文公(元年之八年/)¶
<pb:KR1e0036_WYG_000-3a>¶
　卷十五¶
　　文公(九年之十八年/)¶
　卷十六¶
　　宣公(元年之七年/)¶
　卷十七¶
　　宣公(八年之十一年/)¶
　卷十八¶
　　宣公(十二年之十八年/)¶
<pb:KR1e0036_WYG_000-3b>¶
　卷十九¶
　　成公(元年之七年/)¶
　卷二十¶
　　成公(八年之十八年/)¶
　卷二十一¶
　　襄公(元年之十一年/)¶
　卷二十二¶
　　襄公(十二年之二十六年/)¶
<pb:KR1e0036_WYG_000-4a>¶
　卷二十三¶
　　襄公(二十七年之三十一年/)¶
　卷二十四¶
　　昭公(元年之十二年/)¶
　卷二十五¶
　　昭公(十三年之二十一年/)¶
　卷二十六¶
　　昭公(二十二年之三十二年/)¶
<pb:KR1e0036_WYG_000-4b>¶
　卷二十七¶
　　定公(元年之九年/)¶
　卷二十八¶
　　定公(十年之十五年/)¶
　卷二十九¶
　　哀公(元年之七年/)¶
　卷三十¶
　　哀公(八年之十四年/)¶
<pb:KR1e0036_WYG_000-5a>¶
欽定四庫全書¶
　胡氏春秋傳¶
　　提要¶
　　　　(臣/)等謹按胡氏春秋傳三十卷宋胡安國傳安國事¶
　　　　迹詳宋史儒林傳案玉海載紹興五年四月詔徽猷¶
　　　　閣待制胡安國經筵舊臣令以所著春秋傳纂述¶
　　　　成書進入十年三月書成上之詔奨諭除寳¶
　　　　文閣直學士賜銀幣是安國此書久已屬稿¶
<pb:KR1e0036_WYG_000-5b>¶
　　　　自奉敕撰進又覆訂五年而後成也俞文豹¶
　　　　吹劍録稱其自草創至于成書初稿不留一¶
　　　　字其用意亦勤矣顧其書作于南渡之後故¶
　　　　感激時事徃徃借春秋以寓意不必一一悉¶
　　　　合于經㫖朱子語録曰胡氏春秋傳有牽强¶
　　　　處然議論有開合精神亦千古之定評也明¶
　　　　初定科舉之制大畧承元舊式宗法程朱而¶
　　　　程子春秋傳僅成二巻闕畧太甚朱子亦無¶
<pb:KR1e0036_WYG_000-6a>¶
　　　　成書以安國之學出程氏張洽之學出朱氏¶
　　　　故春秋定用二家葢重其淵源不必定以書¶
　　　　也後洽傳漸不引用遂獨用安國書漸乃棄¶
　　　　經不讀惟以安國之傳為主當時所謂經義¶
　　　　者實安國之傳義而已故有明一代春秋之¶
　　　　學為最弊馮夢龍春秋大全凡例有曰諸儒¶
　　　　議論儘有勝胡氏者然業已尊胡自難並収¶
　　　　以亂耳目則風尚可知矣爰逮¶
<pb:KR1e0036_WYG_000-6b>¶
　　　本朝敦崇經術¶
　御製春秋傳説彚纂于安國舊説始多所駁正棄瑕¶
　　　　取瑜擷其精粹已足以綜括原書第其行世¶
　　　　已久書亦未可以竟廢謹校而録之以存一¶
　　　　家之言其中紕漏之處則¶
　御製彚纂中業已抉摘無遺昭示海内兹不復論辨¶
　　　　焉乾隆四十一年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0036_WYG_000-7a>¶
　　　　　　　　　　　　　　總校官(臣/)陸費墀¶
<pb:KR1e0036_WYG_000-8a>¶
欽定四庫全書¶
　春秋提要¶
　　周十二王(春秋歴十四王悼王立未踰年/敬王崩在春秋後故曰十二王)¶
　平王(四十九年隱元年也三/年崩在位五十一年)¶
　桓王(元年隱四年也桓十五/年崩在位二十三年)¶
　莊王(元年桓十六年也莊十/二年崩在位十五年)¶
　僖王(元年莊十三年也十/七年崩在位五年)¶
　惠王(元年莊十八年也僖八/年崩在位二十五年)¶
<pb:KR1e0036_WYG_000-8b>¶
　襄王(元年僖九年也文八/年崩在位三十三年)¶
　頃王(元年文九年也十/四年崩在位六年)¶
　匡王(元年文十五年也宣/二年崩在位六年)¶
　定王(元年宣三年也成五/年崩在位二十一年)¶
　簡王(元年成六年也襄元/年崩在位十四年)¶
　靈王(元年襄二年也二十八/年崩在位二十七年)¶
　景王(元年襄二十九年也昭二/十二年崩在位二十五年)¶
　敬王(元年昭二十三年/也崩在春秋後)¶
<pb:KR1e0036_WYG_000-9a>¶
　　列國見於年表者十九¶
　魯蔡曹䘙滕晉鄭齊秦楚宋杞陳呉邾莒薛許小邾¶
　　魯十二公¶
　隱公(不書/即位)　桓公(四年七年去/秋冬二時)¶
　莊公(不書/即位)　閔公(不書/即位)　僖公(不書/即位)¶
　文公　　　宣公　　　成公¶
　襄公　　　昭公　　　定公(元年無/正月)¶
　哀公¶
<pb:KR1e0036_WYG_000-9b>¶
　　五伯(春秋終入呉黄池之/後呉越亦爭伯矣)¶
　齊桓公(莊十三年/㑹北杏)　宋襄公(僖十九年/盟曹南)¶
　晉文公(僖二十八/年戰城濮)　秦穆公(文三年/伐晉)¶
　楚莊王(宣十一年/盟辰陵)¶
　　晉十一世¶
　文公(僖二十八年立/三十二年卒)襄公(僖三十三年/立文六年卒)¶
　靈公(文七年立/宣二年卒)　　成公(宣三年立/宣九年卒)¶
　景公(宣九年冬立/成十年卒)　厲公(成十一年立/十八年卒)¶
<pb:KR1e0036_WYG_000-10a>¶
　悼公(成十八年立/襄十五年卒)　平公(襄十六年立/昭十年卒)¶
　昭公(昭十一年立/十六年卒)　頃公(昭十七年立/三十年卒)¶
　定公(昭三十年立/卒在春秋後)¶
　　魯三桓¶
　仲孫氏(又曰/孟孫)　叔孫氏　季孫氏¶
　　晉八卿¶
　智罃　士匄　荀偃　韓起¶
　欒黶　士魴　魏絳　趙武¶
<pb:KR1e0036_WYG_000-10b>¶
　　晉六卿(三卿在春/秋後不載)¶
　趙氏　范氏　智氏　荀氏　魏氏　韓氏¶
　　周來聘七¶
　隱七年凡伯　　　九年南季¶
　桓四年宰渠伯糾　五年仍叔之子¶
　八年家父　　　　僖三十年宰周公¶
　宣十年王季子¶
　　周錫命三¶
<pb:KR1e0036_WYG_000-11a>¶
　莊元年榮叔　文元年毛伯　成八年召伯¶
　　周歸脤一¶
　定十四年石尚¶
　　周賵葬四¶
　隱元年宰咺　　　文元年叔服¶
　五年榮叔召伯¶
　　周來求三¶
　隱三年武氏子求賻　桓十五年家父求車¶
<pb:KR1e0036_WYG_000-11b>¶
　文九年毛伯求金¶
　　魯君臣朝聘于周八(文九叔孫得臣昭廿/二叔鞅㑹葬故不數)¶
　僖二十八年公兩朝王所¶
　成十三年公如京師　僖三十年公子遂¶
　文元年叔孫得臣　　八年公孫敖¶
　宣九年仲孫蔑　　　襄二十四年叔孫豹¶
　　公如齊十有一(春秋公如齊者十有五桓/莊四如齊非朝故不數)¶
　僖公三　　　宣公六　　　昭公二¶
<pb:KR1e0036_WYG_000-12a>¶
　　公如晉二十¶
　文公二　　　成公四　　　襄公五¶
　昭公八　　　定公一¶
　　公如楚二¶
　襄公一　　　昭公一¶
　　魯大夫聘列國五十有六(又如齊四如宋三如晉/二如陳滕各一皆因事)¶
　　　(而往非專行/聘禮故不數)¶
　如齊十有九　　　　如晉二十有五¶
<pb:KR1e0036_WYG_000-12b>¶
　如陳二　　　　　　如宋五¶
　如牟如衞如楚如莒如邾各一¶
　　諸國朝魯四十¶
　曹滕小邾各五　　杞邾各七　　郯二¶
　薛紀穀鄧鄫郜葛牟蕭各一¶
　　齊聘魯五¶
　隱七年弟年　　　　　桓三年弟年¶
　僖三十三年國歸父　　宣十年國佐¶
<pb:KR1e0036_WYG_000-13a>¶
　襄二十七年慶封¶
　　晉聘魯十有一¶
　成三年荀庚　　　　　八年士燮¶
　十一年郤犫　　　　　十八年士匄¶
　襄元年荀罃　　　　　八年士匄¶
　十二年士魴　　　　　二十六年荀吳¶
　二十九年士鞅　　　　昭二年韓起¶
　二十一年士鞅¶
<pb:KR1e0036_WYG_000-13b>¶
　　宋聘魯四¶
　成四年華元　　　　　八年華元¶
　襄十五年向戌　　　昭十二年華定¶
　　衞聘魯四¶
　文四年甯俞　　　　成三年孫良夫¶
　襄元年公孫剽　　　七年孫林父¶
　　陳鄭秦呉聘魯各一¶
　莊二十五年陳女叔　文十二年秦術¶
<pb:KR1e0036_WYG_000-14a>¶
　襄五年鄭公子發　　二十九年吳札¶
　　楚聘魯三¶
　莊二十三年荆人　　文九年椒¶
　襄三十年薳罷¶
　　盟一百有九(凡内為主書及外為主書㑹/所以别首從謹善惡之首也)¶
　始隱元年蔑　　　　終哀二年句繹¶
　　特盟參盟同盟始終¶
　石門于鹹特盟之始終也¶
<pb:KR1e0036_WYG_000-14b>¶
　瓦屋鄟陵參盟之始終也¶
　于幽平丘同盟之始終也¶
　　同盟十有六(齊盟二皆同尊周也晉/盟十有四皆同外楚也)¶
　兩幽(齊/桓)新城(晉/靈)清丘　斷道　蟲牢　馬陵¶
　于蒲(晉/景)于戚　柯陵(晉/厲)虛朾　雞澤　于戲¶
　亳城北(晉/悼)　　重丘(晉/平)平丘(晉/昭)¶
　　殊盟二¶
　僖五年首止　　　　九年葵丘¶
<pb:KR1e0036_WYG_000-15a>¶
　　涖盟四¶
　僖三年公子友如齊　文七年公孫敖如莒¶
　昭七年叔孫婼如齊　定十一年叔還如鄭¶
　　來盟五¶
　桓十四年鄭弟語　　閔二年齊高子¶
　僖四年楚屈完　　文十五年宋司馬華孫¶
　宣七年衞孫良夫¶
　　外大夫聘而遂盟五¶
<pb:KR1e0036_WYG_000-15b>¶
　成三年荀庚良夫　十一年郤犫¶
　襄七年林父　　　十五年向戌¶
　　㑹九十七¶
　始隱二年潛　　　終哀十三年黃池¶
　　殊㑹四¶
　僖五年首止　　　成十五年鍾離¶
　襄十年于柤　　　　十四年于向¶
　　遇七(内之遇四/外之遇三)¶
<pb:KR1e0036_WYG_000-16a>¶
　隱四年遇清　　　　莊二十三年遇穀¶
　三十年遇魯濟　　　僖十四年遇防¶
　隱八年宋衞遇垂　　莊四年齊陳鄭遇垂¶
　三十二年宋齊遇梁丘¶
　　平五(加宣四年平/莒及郯為六)¶
　隱六年鄭來輸平　　宣十五年宋及楚平¶
　昭七年暨齊平　　　定十年及齊平¶
　十一年及鄭平¶
<pb:KR1e0036_WYG_000-16b>¶
　　來七¶
　隱元年祭伯來　　　桓六年寔來¶
　八年祭公來　　　　閔元年齊仲孫來¶
　僖二十九年兩介葛盧來¶
　襄十八年白狄來¶
　　人自為盟三¶
　桓十一年惡曹(中國未有伯/而人自為盟)¶
　僖二十一年鹿上(中國始無伯/而人自為盟)¶
<pb:KR1e0036_WYG_000-17a>¶
　宣十二年清丘(中國又將無伯/而人自為盟)¶
　　侵六十(潛師掠/境曰侵)¶
　始莊十年公侵宋　終哀十三年晉侵衞¶
　　伐二百十有三(聲罪致/討曰伐)¶
　始隱二年鄭伐衞　終哀十三年楚申伐陳¶
　　戰二十三(兩兵相接曰戰書敗績者十五又内兵/書敗曰戰若僖公升陘諱不書敗惟莊)¶
　　　(公乾時之敗以/與讎戰不諱)¶
　始桓十年戰郎　　終哀十一年戰艾陵¶
<pb:KR1e0036_WYG_000-17b>¶
　　圍四十四(繯其城/邑曰圍)¶
　始隱五年宋圍長葛　終哀七年宋人圍曹¶
　　入二十七(造其國/都曰入)¶
　始隱二年莒入向　　終哀十三年越入吳¶
　　遷十(徙其朝/市曰遷)¶
　始莊元年遷郱鄑郚　終哀二年遷州來¶
　　滅三十(毁其宗廟社稷曰滅内兵書滅曰取若取/鄟取邿取鄫是也唯僖公滅項公在會季)¶
　　　(孫烕之/故不諱)¶
<pb:KR1e0036_WYG_000-18a>¶
　始莊十年齊滅譚　　終定十五年楚滅胡¶
　　敗師十有六(詭道而勝/之曰敗)¶
　始隱十年公敗宋師于菅¶
　終定十四年於越敗呉于檇李¶
　　取師三(悉虜而俘/之曰取)¶
　隱十年伐戴取之　　哀九年雍丘¶
　十三年于嵒¶
　　取國邑十有六(胡氏曰取者收奪之名/趙子曰凡力得之曰取)¶
<pb:KR1e0036_WYG_000-18b>¶
　始隱四年取牟婁　　終哀八年取讙闡¶
　　襲一(輕行而掩/之曰襲)¶
　襄二十三年齊侯襲莒¶
　　追二(已去而躡/之曰追)¶
　莊十八年公追戎于濟西¶
　僖二十六年公追齊至酅弗及¶
　　戍三(聚兵而守/之曰戍)¶
　僖二十八年公子買戍衞¶
<pb:KR1e0036_WYG_000-19a>¶
　襄五年戍陳　　　十年戍鄭虎牢¶
　　以一國而用諸侯之師三(以弱假强而能/左右之曰以)¶
　桓十四年宋以四國伐鄭¶
　僖二十六年魯以楚師伐齊¶
　定四年蔡以吳子伐楚¶
　　城二十有九(城者完舊也内城二十三不時害義/固為罪矣雖時且義亦書見勞民為)¶
　　　(重事也齊伯外城三獨城邢為/美晉伯外城三獨成周無譏)¶
　始隱七年城中丘　　終哀六年城邾瑕¶
<pb:KR1e0036_WYG_000-19b>¶
　　築八(築者創/始也)¶
　莊元年築王姬之館　二十八年築郿¶
　三十一年三築臺　　成十八年築鹿囿¶
　昭九年築郎囿　　　定十三年築蛇淵囿¶
　　執三十有一(齊執者五晉執者十五宋執/者三邾執者一楚執者七)¶
　始桓十一年宋人執鄭祭仲¶
　終哀四年晉執戎蠻子赤歸于楚¶
　　獲六(凡君戰而死者曰㓕生禽/曰獲大夫生死皆曰獲)¶
<pb:KR1e0036_WYG_000-20a>¶
　僖元年于酈獲莒拏　十五年于韓獲晉侯¶
　宣二年大棘獲華元　襄八年鄭獲公子燮¶
　昭二十三年雞父獲陳夏齧¶
　哀十一年艾陵獲齊國書¶
　　降二(降者脅/服之詞)¶
　莊八年郕降于齊師　三十年齊人降鄣¶
　　潰四(民逃其/上曰潰)¶
　僖四年侵蔡蔡潰　　文三年伐沈沈潰¶
<pb:KR1e0036_WYG_000-20b>¶
　成九年伐莒莒潰　　昭二十九年鄆潰¶
　　講武二(桓公有所畏而大閲非其時/莊公有所俟而冶兵非其地)¶
　桓六年大閲(簡車/馬也)¶
　莊八年治兵(習戰也申明軍/法以整齊之也)¶
　　蒐五(中春敎振旅遂以蒐謂蒐索擇取/不孕者大云者僭天子之制也)¶
　昭八年蒐于紅　　　十一年大蒐比蒲¶
　二十二年大蒐昌閒　定十三年大蒐比蒲¶
　十四年大蒐比蒲¶
<pb:KR1e0036_WYG_000-21a>¶
　　狩四(中冬敎大閲遂以狩/謂守取之無所擇也)¶
　桓四年于郎　　　　莊四年于禚¶
　僖二十八年河陽　　哀十四年獲麟¶
　　乞師五(乞者卑遜自屈之辭/又曰乞不保得之辭)¶
　僖二十六年公子遂如楚¶
　成十三年晉郤錡來　十六年晉欒黶來¶
　十七年晉荀罃來　　十八年晉士魴來¶
　　次師十有三(齊次者四魯次者四齊衞次者三晉/楚次者各一伐而書次其次為善救)¶
<pb:KR1e0036_WYG_000-21b>¶
　　　(而書次其次為貶又莊十年次郎見齊伯之難/文十年次厥貉見楚伯之難襄元年次鄫見晉)¶
　　　(復伯/之難)¶
　始莊三年公次于滑¶
　終定十五年齊衞次于渠蒢¶
　　制楚得失七¶
　召陵以義勝　　　城濮以威勝¶
　鄢陵以幸勝　　　蕭魚以善勝¶
　于泓以不度徳不量力而敗¶
<pb:KR1e0036_WYG_000-22a>¶
　于邲以將不用命而敗¶
　召陵以求貨弗得而還¶
　　救二十三¶
　始莊六年子突救衞　終哀十年呉救陳¶
　　獻捷二(獻者下奉上之/詞軍獲曰捷)¶
　莊三十一年齊來獻戎捷¶
　僖二十一年楚宜申來獻捷¶
　　雩二十有一(旱祭也諸侯雩于境内之山/川以山川百源能興雲雨也)¶
<pb:KR1e0036_WYG_000-22b>¶
　書秋者七　　書七月者二　書八月者四¶
　書九月者七　書冬者一¶
　　郊九(龜違者四牛災者四非時大不敬者/一郊所以祭天魯諸侯而祭之僭也)¶
　僖三十一年四月四卜郊¶
　宣三年正月牛傷乃不郊¶
　成七年正月牛傷不郊¶
　十年四月五卜郊　十七年九月辛丑用郊¶
　襄七年四月三卜郊　十一年四月四卜郊¶
<pb:KR1e0036_WYG_000-23a>¶
　定十五年正月牛傷五月辛亥郊¶
　哀元年正月牛傷四月辛亥郊¶
　　望三(望祭也望/于山川)¶
　僖三十一年　宣三年　成七年¶
　　烝嘗三(冬曰烝衆也謂萬事畢成所薦衆/多也秋曰嘗以物成而薦新為義)¶
　桓八年春正月己夘烝¶
　夏五月丁丑烝　十四年乙亥嘗¶
　　土田十¶
<pb:KR1e0036_WYG_000-23b>¶
　假一　　　　取五　　　歸我一¶
　歸之于一　　疆一　　　來歸一¶
　　災異一百二十二¶
　日食三十六　星孛三　　星隕隕石各一¶
　不雨七　　　無冰三　　大雨震電一¶
　雨雪三　　　大雨雹三　地震五¶
　山崩二　　　大水九　　有年二¶
　大旱二　　　饑三　　　無麥苗一¶
<pb:KR1e0036_WYG_000-24a>¶
　大無麥禾一　隕霜不殺草李梅實一¶
　隕霜殺菽一　雨木冰一　六鷁退飛一¶
　多麋有&KR0558;有蜚蝝生各一　螟三　螽上¶
　牛傷四　　　牛死二　　宮室災六¶
　震廟一　　　屋壊二　　齊大災一¶
　宋衞陳鄭災一　　　宋陳災各一¶
　　齊桓衣裳之㑹十有一¶
　北杏　兩鄄　兩幽　于檉　于貫¶
<pb:KR1e0036_WYG_000-24b>¶
　陽穀　首止　甯母　葵丘¶
　　齊桓兵車之㑹四¶
　于洮　于鹹　牡丘　于淮¶
　　晉文五書爵¶
　侵曹　伐衞　入曹　城濮　踐土¶
　　晉襄退三强¶
　僖三十三年敗秦于殽　　敗狄于箕¶
　伐許(許貳于楚伐許/所以離楚也)¶
<pb:KR1e0036_WYG_000-25a>¶
　　晉悼五㑹¶
　雞澤　于戚　救陳　于鄬　邢丘¶
　　晉悼三駕¶
　襄十年伐鄭　十一年伐鄭　同年伐鄭¶
　　晉平七合諸侯¶
　湨梁　祝柯　澶淵　商任　沙隨¶
　兩夷儀¶
　　晉平五合大夫¶
<pb:KR1e0036_WYG_000-25b>¶
　澶淵　于宋　城把　澶淵　于虢¶
　　春秋五始¶
　元者氣之始　　　春者四時之始¶
　王者受命之始　　正月者政敎之始¶
　即位者一國之始¶
　　孔子相魯(查歸脤興/孔子無預)¶
　定十年㑹于夾谷　齊人來歸鄆讙龜隂田¶
　十二年叔孫墮郈　季孫仲孫墮費¶
<pb:KR1e0036_WYG_000-26a>¶
　　子路用魯¶
　定十二年墮郈　　墮費¶
　　子貢用魯¶
　定十五年邾子來朝　哀七年㑹呉于鄫¶
　十二年㑹呉于槖臯　㑹衞宋于鄖¶
　　冉求用魯¶
　哀十一年齊國書伐我¶
　　王人三¶
<pb:KR1e0036_WYG_000-26b>¶
　莊六年子突救衞　僖八年于洮¶
　二十九年翟泉¶
　　命大夫三¶
　魯單伯　　　鄭祭仲　　陳女叔¶
　　魯三家所始(即三/桓也)¶
　僖元年公子友敗莒于酈(是役公賜友汶陽/之田及費季氏始)¶
　四年公孫茲侵陳(叔孫/氏始)¶
　十五年公孫敖救徐(孟孫/氏始)¶
<pb:KR1e0036_WYG_000-27a>¶
　¶
　¶
　¶
　¶
　¶
　¶
　¶
　¶
<pb:KR1e0036_WYG_000-27b>¶
　¶
　¶
　¶
　¶
　¶
　¶
　¶
　春秋提要¶
<pb:KR1e0036_WYG_000-28a>¶
春秋傳序¶
古者列國各有史官掌記時事春秋魯史爾仲尼就加¶
筆削乃史外傳心之要典也而孟氏𤼵明宗旨目為天¶
子之事者周道衰微乾綱解紐亂臣賊子接迹當世人¶
欲肆而天理滅矣仲尼天理之所在不以為己任而誰¶
可五典弗惇已所當敘五禮弗庸已所當秩五服弗章¶
已所當命五刑弗用已所當討故曰文王既沒文不在¶
茲乎天之將喪斯文也後死者不得與於斯文也天之¶
<pb:KR1e0036_WYG_000-28b>¶
未喪斯文也匡人其如予何聖人以天自處斯文之興¶
喪在已而由人乎哉故曰我欲載之空言不如見諸行¶
事之深切著明也空言獨能載其理行事然後見其用¶
是故假魯史以寓王法撥亂世反之正敘先後之倫而¶
典自此可惇秩上下之分而禮自此可庸有徳者必褒¶
而善自此可勸有罪者必貶而惡自此可懲其志存乎¶
經世其功配于抑洪水膺戎狄放龍蛇驅虎豹其大要¶
則皆天子之事也故曰知我者其惟春秋乎罪我者其¶
<pb:KR1e0036_WYG_000-29a>¶
惟春秋乎知孔子者謂此書之作遏人欲於横流存天¶
理於既滅為後世慮至深逺也罪孔子者謂無其位而¶
託二百四十二年南靣之權使亂臣賊子禁其欲而不¶
得肆則戚矣是故春秋見諸行事非空言比也公好惡¶
則𤼵乎詩之情酌古今則貫乎書之事興常典則體乎¶
禮之經本忠恕則導乎樂之和著權制則盡乎易之變¶
百王之法度萬世之準繩皆在此書故君子以謂五經¶
之有春秋猶法律之有斷例也學是經者信窮理之要¶
<pb:KR1e0036_WYG_000-29b>¶
矣不學是經而處大事決大疑能不惑者鮮矣自先聖¶
門人以文學名科如游夏尚不能贊一辭盖立義之精¶
如此去聖既遠欲因遺經窺測聖人之用豈易能乎然¶
世有先後人心之所同然一爾苟得其所同然者雖越¶
宇宙若見聖人親炙之也而春秋之權度在我矣近世¶
推隆王氏新説按為國是獨於春秋貢舉不以取士庠¶
序不以設官經筵不以進讀斷國論者無所折衷天下¶
不知所適人欲日長天理日消其效使逆亂肆行莫之¶
<pb:KR1e0036_WYG_000-30a>¶
遏也噫至此極矣仲尼親手筆削撥亂反正之書亦可¶
以行矣天縱聖學崇信是經乃於斯時奉承詔㫖輒不¶
自揆謹述所聞為之説以獻雖微辭奥義或未貫通然¶
尊君父討亂賊闢邪說正人心用夏變夷大法畧具庻¶
幾聖王經世之志小有補云¶
　(按宋鑑胡安國崇安人紹聖中進士擢太學博士靖/康初除太常少卿起居舍人皆辭高宗時以張浚薦)¶
　(除中書舍人兼侍講先獻時政論二十一篇尋以疾/求去留兼侍讀專講春秋累官至給事中謝良佐嘗)¶
　(稱其如大冬嚴雪百草萎死而松栢獨秀/所著有春秋傳卒諡文定從祀孔子廟庭)¶
<pb:KR1e0036_WYG_000-31a>¶
春秋傳綱領¶
胡氏曰學春秋者必知綱領然後衆目有條而不繁自¶
　孟軻氏而下𤼵明綱領者凡七家今載七家精要之¶
　詞于卷首智者即詞以觀義則思過半矣¶
孟軻氏曰春秋天子之事也昔者禹抑洪水而天下平¶
　周公膺戎狄驅猛獸而百姓寧孔子成春秋而亂臣¶
　賊子懼又曰王者之迹熄而詩亡詩亡然後春秋作¶
　晉之乘楚之檮杌魯之春秋一也其事則齊桓晉文¶
<pb:KR1e0036_WYG_000-31b>¶
　其文則史其義則丘竊取之矣又曰春秋無義戰彼¶
　善於此則有之矣征者上伐下也敵國不相征也¶
莊周曰春秋經世先王之志也聖人議而不辯又曰春¶
　秋以道名分(按史記周戰國䝉人嘗為蒙漆園吏其/學無所不闚楚威王聞其賢遣使厚幣)¶
　(迎之周曰千金重利卿相尊位也子獨不見犠牛乎/我寧游戲以快吾志馬著書十餘萬言猖狂自恣雖)¶
　(當世宿學不/能自解免也)¶
漢董仲舒記夫子之言曰我欲載之空言不如見之於¶
　行事之深切著明也誦其師說曰撥亂世反之正莫¶
<pb:KR1e0036_WYG_000-32a>¶
　近春秋其自言曰有國者不可以不知春秋前有讒¶
　而不見後有賊而不知為人臣者不可以不知春秋¶
　守經事而不知其宜遭變事而不知其權為人君父¶
　而不通春秋之義者必蒙首惡之名為人臣子而不¶
　通春秋之義者必陷篡弑之罪故春秋禮義之大宗¶
　也(按漢書董仲舒廣川人少治春秋下帷講授三年/不窺園圃以賢良對策勸武帝勉强學問行道設)¶
　(誠於内等語帝嘉之以為江都相仲舒學有/源委正誼明道之言度越諸子為漢醇儒)¶
隋王通曰春秋之於王道是輕重之權衡曲直之繩墨¶
<pb:KR1e0036_WYG_000-32b>¶
　也舍則無所取衷矣又曰春秋其以天道終乎故止¶
　於獲麟(按隋書王通字仲淹龍門人幼篤學慨然有/濟蒼生之志詣長安奏太平十二策不見用)¶
　(退居河汾教授倣古作經又為中説以擬論/語大業初徴不至及卒門人諡田文中子)¶
宋西都邵雍曰春秋孔子之刑書也功過不相掩五伯¶
　者功之首罪之魁也先定五伯之功過而學春秋則¶
　大義立矣春秋之閒有功者未有大於四國者也有¶
　過者亦未有大於四國者也不先治四國之功過則¶
　事無統理不得聖人之心矣(按宋鑑邵雍字堯夫其/先范陽人雍游河南因)¶
<pb:KR1e0036_WYG_000-33a>¶
　(葬其親伊水上遂家焉受學李之才探賾索隱遂衍/先天之㫖尤精於數學著書十餘萬言富弼司馬光)¶
　(呂公著二程子雅敬雍為市園宅自名其居曰安樂/窩春秋時乗小車出游城中賢者悦其徳不肖者服)¶
　(其化舉遺士補潁州團/練推官不就卒諡康節)¶
横渠張載曰春秋之書在古無有乃仲尼所自作惟孟¶
　子為能知之非理明義精殆未可學先儒未及此而¶
　治之故其説多鑿(按宋鑑張載字子厚郿人舉進士/為祁州司法厯渭州僉判召為崇)¶
　(文殿校書同知太常禮院為人志氣不羣初喜談兵/及釋老書反而求之六經既見二程子盡棄異學而)¶
　(學焉神宗立召問治道首以復三代為對與執政不/合告歸居横渠鎮日危坐一室潜心精思教人以禮)¶
<pb:KR1e0036_WYG_000-33b>¶
　(關西之士翕然宗之所著有東銘西銘正蒙擴聖/賢所未𤼵卒諡曰明淳祐初封郿伯從祀孔廟)¶
河南程頤曰五經載道之文春秋聖人之用五經之有¶
　春秋猶法律之有斷例也又曰五經如藥方春秋猶¶
　用藥治病聖人之用全在此書又曰春秋一句即一¶
　事是非便見於此乃窮理之要學者只觀春秋亦可¶
　以盡道矣又曰春秋傳為按經為斷又曰春秋之文¶
　一一意在示人如土功之事無大小莫不書之其意¶
　止欲人君重民力也又曰春秋之法極謹嚴韓子之¶
<pb:KR1e0036_WYG_000-34a>¶
　言深得其㫖矣¶
<pb:KR1e0036_WYG_000-35a>¶
欽定四庫全書¶
　春秋諸國興廢説¶
周(黄帝之苗裔姬姓后稷之後也后稷封於邰及夏之/衰后稷之子不窋失其官竄於西戎至太王為狄所)¶
　(逼去邠居岐文王受命武王克商而王有天下幽王/為犬戎所殺平王遷都王城今河南縣是也平王四)¶
　(十九年魯隱公之元年也敬王又遷成周今洛陽是/也敬王三十九年獲麟之嵗也四十四年敬王崩)¶
魯(姬姓侯爵出自周文王第四子周公旦旦佐文武成/王有大勲勞於天下成王命為太宰食邑扶風雍縣)¶
　(東北之周城號宰周公留相天子主自陜以東諸侯/乃封其長子伯禽於曲阜地方七百里分以寳玉大)¶
　(弓而俾侯于魯以輔周室伯禽父為魯公子考公酋/酋六世孫曰惠公弗皇惠公生隱公息姑隠公之元)¶
<pb:KR1e0036_WYG_000-35b>¶
　(年當平王四十有九年而春秋始作其後二百四十/有二年是哀公蔣之十四年西狩獲麟其後九君二)¶
　(百三十三年而頃公讎為/楚考烈王所滅遷為家人)¶
齊(姜姓侯爵出自炎帝裔孫伯夷為四岳佐禹平水土/有功賜姓曰姜氏曰呂謂之呂侯其國在南陽宛縣)¶
　(之西商末太公呂望起漁釣為周文武師號師尚父/佐文武定天下以功封營丘為齊侯得征五侯九伯)¶
　(其後桓公小白能相管仲為五霸長天下賴之自僖/公禄父之九年魯隱公立至簡公四年西狩獲麟其)¶
　(後三君一百單二年康公辛/呂氏絶其祀田氏卒有齊國)¶
晉(姬姓侯爵出自周武王少子唐叔虞成王母弟也初/邑姜方娠有吉夢及生子有文在其手曰虞字子干)¶
　(成王滅唐翦桐葉為圭與叔虞戲曰以此封若大臣/史佚等以天子無戲言請擇日而成之遂封叔虞於)¶
<pb:KR1e0036_WYG_000-36a>¶
　(唐居古大夏實沈之虛參之分野謂之太原亦曰晉/陽在河汾之東北地方百里而都於翼平陽絳邑縣)¶
　(東翼城是也唐叔子燮父為晉侯其數世孫文公重/耳霸諸侯其子孫為中國盟主者百五十餘年姬姓)¶
　(唯晉為霸主王室賴之自鄂侯二年魯隱公即位春/秋作至定公午三十一年西狩獲麟又六世其臣韓)¶
　(魏趙氏三分晉地/遷其君為家人)¶
衞(姬姓侯爵出自周武王同母少弟封為成王大司寇/食采於康謂之康叔成王誅武庚滅三監中分其地)¶
　(以其半立康叔封為衞伯分以大路綪茷旃旌大呂/之樂命以康誥而封於商虛其地汲郡朝歌縣是也)¶
　(其數世孫桓公完之十三年魯隱公即位春秋作出/公十二年西狩獲麟後十一世聲公之子成侯速復)¶
　(降爵為侯速孫嗣君更貶號曰君而止有濮/陽之地後六世而秦二世廢其君為庶人)¶
<pb:KR1e0036_WYG_000-36b>¶
鄭(姬姓伯爵出自周厲王少子友宣王母弟也宣王二/十二年封友於鄭在滎陽宛陵西南密邇王畿秦京)¶
　(兆漢華隂之鄭縣是也幽王之難友寄帑於虢鄶之/閒因取二國地前華後河而食溱洧在濟西洛東河)¶
　(南潁北四水閒謂之新鄭友卒諡桓公友相幽王其/子武公掘突孫莊公寤生皆相平王為司徒者三世)¶
　(莊公二十二年魯隱公即位春秋作聲公二/十年西狩獲麟後一百四年韓哀侯滅其國)¶
宋(子姓公爵周二王後出自商王帝乙之長庶子啓食/采於微謂之微子紂為不道㣲子抱祭器以奔周武)¶
　(王誅紂立其子武庚武庚以三監畔成王誅之中分/其地封微子為宋公以奉湯祀禮樂車服悉如商舊)¶
　(作賔王家其地應天府睢陽是也其後數世孫穆公/和之七年魯隱公立景公三十六年西狩獲麟後六)¶
　(世二百七年而齊/魏楚共滅其國)¶
<pb:KR1e0036_WYG_000-37a>¶
把(姒姓伯爵周二王後武王克商求夏禹苗裔得東樓/公封把以奉禹祀其地今開封府之雍丘是也東樓)¶
　(公四傳而至武公武公十一年魯隱公立後嘗遷都/縁陵又遷淳于淳于盖古之州國至閔公維之六年)¶
　(西狩獲麟後三十/二年而國滅於楚)¶
陳(媯姓侯爵周三恪之國出自帝舜之後封於有虞虞/幕裔孫閼父為周武王陶正能利器用王賴之以元)¶
　(女大姬下嫁其子滿而封諸陳使奉虞帝祀其地在/太皥之墟今陳縣是也滿諡胡公生申公犀犀而下)¶
　(傳國十世至桓公鮑鮑二十三年魯隱公立閔公二/十一年西狩獲麟後三年楚惠王使公孫朝㓕之)¶
呉(姬姓子爵出自周太王長子太伯與其弟仲雍避少/弟季歴賢而有聖子去之荆蠻號曰句呉端委以治)¶
　(周禮荆蠻義之歸者千餘家為呉太伯太伯卒仲雍/嗣立斷髪文身臝以為飾遂不通中華後十七世當)¶
<pb:KR1e0036_WYG_000-37b>¶
　(春秋魯成公六年其後闔廬之子夫差以强暴霸/中國夫差十五年春秋終後八年為越句踐所滅)¶
楚(芉姓子爵出自顓帝孫重黎為高辛氏火正能光融/天下命曰祝融其弟呉回嗣為祝融生陸終陸終生)¶
　(六子皆剖坼而產最少者季連季連之苗裔鬻熊為/周文武師成王時舉文王武王勤勞之後嗣得鬻熊)¶
　(曽孫熊繹封於荆蠻胙以子男之田其地居丹陽南/郡枝江縣是也其後都郢更名曰楚至五世而熊通)¶
　(自立為楚武王武王十九年魯隱公立惠王章八年/西狩獲麟其後六國與秦號七雄而楚最盛惠王而)¶
　(下有簡聲悼肅宣威懷頃襄考烈/幽哀負芻十二王而後秦滅之)¶
許(姜姓男爵出自堯四岳伯夷之後周武王封其苗裔/文叔於許以續太岳之嗣地在潁川許昌縣今許州)¶
　(是也春秋時國小而近鄭鄭再滅之以為俘邑後附/楚楚遷之于城父又遷之于白羽又遷之于葉元公)¶
<pb:KR1e0036_WYG_000-38a>¶
　(子結之元年/西狩獲麟)¶
秦(嬴姓伯爵出自顓帝裔孫女脩子大業生大費與禹/平水土佐舜調馴鳥獸賜姓嬴是為柏翳柏翳十九)¶
　(世非子為周孝王主馬汧渭閒馬大蕃息孝王分為/附庸而邑之秦使續氏嬴號曰秦嬴天水隴西縣秦)¶
　(亭是也其後文公四十四年魯隱公立至悼公十年/西狩獲麟後九世孝公用商鞅以耕戰霸秦其子惠)¶
　(文君自號為王至始皇并天/下自立為皇帝至二世而亡)¶
蔡(姬姓侯爵出自周文王子叔度武王克商封於蔡其/地蔡州上蔡縣是也自叔度至蔡伯荒荒八世孫考)¶
　(父立為宣侯宣侯二十八年魯隱公立成/侯十年西狩獲麟後三十四年而楚滅之)¶
曹(姬姓伯爵出自文王子叔振鐸武王克商封之其地/濟隂定陶縣是也叔振鐸生太伯脾脾後九世桓公)¶
<pb:KR1e0036_WYG_000-38b>¶
　(終生即位終生三十五年魯隱公/立至哀公八年曹伯陽為宋所滅)¶
北燕(姬姓伯爵出自周同姓功臣曰君奭佐文武定天/下有大功為周太保食邑於召謂之召康公相成)¶
　(王主自陜以西諸侯封其子為北燕伯其地幽州薊/縣是也召公九世至燕惠侯六世孫穆侯之七年魯)¶
　(隱即位獻公十二年西狩獲麟後六世易王立傳/王號者六世至燕王喜坐太子丹事為秦所破滅)¶
莒(嬴姓子爵出自少昊之後武王封兹輿期於莒城陽/莒縣是也莒夷君無諡而有號自兹輿期十一世而)¶
　(茲㔻始見於春秋共公庚輿而/下微不復見後四世而楚滅之)¶
紀(姜姓侯爵出自東莞劇縣春秋時嘗娶魯女又女為/王后魯莊公之三年齊侵之紀季以酅入于齊四年)¶
　(紀侯大/去其國)¶
<pb:KR1e0036_WYG_000-39a>¶
邾(曹姓子爵出自陸終第五子晏安之後武王克商封/其苗裔曹挾于邾為附庸今魯國鄒縣是也魯隱公)¶
　(之元年邾儀父克會盟于蔑其後數從齊侯小白尊/周進爵為子克後九世桓公革之二十九年西狩獲)¶
　(麟邾近魯而小/後為楚所幷)¶
小邾(曹姓子爵出自邾挾之後夷父顔有功於周周封/其子友於郳為附庸春秋時郳黎來始朝魯其地)¶
　(在東海昌慮縣東北郳城是也齊小白霸郳/君附從進爵為子始列諸侯謂之小邾子)¶
虞(姬姓公爵出自太王子仲雍生季簡季簡生叔達叔/達生周章虞仲及武王克商求太伯仲雍之後得周)¶
　(章已為呉君别封其弟虞仲於周之北故夏墟在河/東太陽縣自虞仲列為諸侯十二世有虞公者貪而)¶
　(無謀晉獻公用荀息計/賂以璧馬而取其國)¶
<pb:KR1e0036_WYG_000-39b>¶
虢(姬姓公爵出自王季子虢仲文王弟也仲與虢叔為/王卿士勲在王室藏於盟府而文王友愛二弟謂之)¶
　(二虢武王克商封仲於𢎞農陜縣東南之虢城周室/東遷虢公忌父虢公林父猶為天子之相魯僖公五)¶
　(年晉獻公假道於虞以/伐虢滅之地入于晉)¶
滕(姬姓侯爵文王子叔繡之後也至宣/公十七世乃見春秋後六世齊滅之)¶
薛(任姓侯爵黄帝之後奚仲封于薛/至獻侯始來朝魯與諸侯盟會)¶

