# -*- mode: mandoku-view -*-
#+TITLE: 胡氏春秋傳
#+DATE: 2015-09-23 09:39:34
#+PROPERTY: JUAN 23
<pb:KR1e0036_WYG_023-1a>¶
欽定四庫全書¶
　春秋傳卷二十三　　　　宋　胡安國　撰¶
　　襄公下¶
(乙靈王二/卯十六年)二十有七年(晉平十二齊景二衞獻三十一/蔡景四十六鄭簡二十曹武九)¶
(陳哀二十三杞文四宋平三十秦/景三十一楚康十四吳餘祭二)¶
春齊侯使慶封来聘音註(景公即位/通嗣君也)¶
夏叔孫豹㑹晉(平/)趙武楚(康/)屈建蔡(景/)公孫歸生衞(獻/)¶
石惡陳(哀/)孔奐鄭(簡/)良霄許人曹人(武/)于宋音註(屈居/勿反)¶
<pb:KR1e0036_WYG_023-1b>¶
(○晉楚始同主夏盟也以諸侯分為晉楚之從而交相/見於是始則是南北二伯也天下之大變也於湨梁而)¶
(無君臣之分於宋而無中外之辨昭/定哀之春秋将以終於呉越焉爾矣)¶
衞殺其大夫甯喜¶
　(甯喜既坐弑君之罪矣不以討賊之詞何也初衞侯/使與喜言苟反政由甯氏祭則寡人甯氏納之衞侯)¶
　(復國患甯喜之專也公孫免餘請殺之曰微甯子不/及此吾與之言矣對曰臣殺之君勿與知乃攻甯氏)¶
　(殺喜尸諸朝子鮮曰逐我者出納我者死賞罰無章/何以勸沮君失其信而國無刑不亦難乎故稱國以)¶
　(殺而不/去其官)¶
衞侯之弟鱄出奔晉¶
<pb:KR1e0036_WYG_023-2a>¶
　(衞侯之入使鱄與甯喜約言既殺甯喜鱄病失言遂/出奔晉託於木門不鄉衞國而坐木門大夫勸之仕)¶
　(不可曰仕而廢其事罪也從之昭吾所以出也吾不/可以立於人之朝矣終身不仕其稱弟罪衛侯也穀)¶
　(梁子曰鱄之/去合乎春秋)音註(鄉音/向)¶
秋七月辛巳豹及諸侯之大夫盟于宋音註(於是晉楚/爭先乃先)¶
(楚人則其書先晉何春秋不以楚子先諸姫也自宋以/来晉不專主盟矣虢之盟讀舊書加於牲上而已至鄟)¶
(陵則齊主諸侯至臯鼬則魯及諸侯晉之不足以主夏/盟自宋始宋之盟趙武之偷也孔子曰庭燎之百自齊)¶
(桓公始也大夫之奏肆夏自趙文/子始也此王伯之所以興衰也)¶
　(此一地也曷為再言宋書之重詞之&KR0232;其中必有大/美惡焉宋之盟合左師欲弭諸侯之兵以為名而楚)¶
<pb:KR1e0036_WYG_023-2b>¶
　(屈建請晉楚之從交相見自是中國諸侯南向而朝/楚及申之㑹蠻荆之君篡弑之賊大合十有一國之)¶
　(衆而用齊桓召陵之禮宋左師鄭子產皆獻禮焉宋/世子佐以後至遂辭而不見伐呉滅賴無敢違者聖)¶
　(人至是哀人倫之滅傷中國之衰而其事自宋之盟/始也故㑹盟同地而再言宋者貶之也或者乃以宋)¶
　(之盟諸侯不出楚人不入玉帛之使交乎天下以尊/周室為晉趙武楚屈建之力而善此盟也其説誤矣)¶
冬十有二月乙亥朔日有食之¶
(丙靈王二十/辰七年崩)二十有八年(晉平十三齊景三衞獻三十/二蔡景四十七鄭簡二十一)¶
(曹武十陳哀二十四杞文五宋平三十/一秦景三十二楚康十五卒呉餘祭三)¶
春無冰¶
<pb:KR1e0036_WYG_023-3a>¶
夏衞石惡出奔晉音註(甯喜之黨/書名惡之)¶
邾子来朝¶
秋八月大雩¶
仲孫羯如晉音註(仲孫羯即/孟孝伯)¶
冬齊慶封来奔音註(崔杼之黨嗜酒荒/滛而出書名罪之)¶
十有一月公如楚音註(於是公及宋公陳侯鄭伯許男/如楚諸夏之君旅見於楚始於)¶
(此是故書公朝王所以見王業/之衰書公如楚以見伯業之衰)¶
十有二月甲寅天王崩音註(靈王崩/景王立)¶
<pb:KR1e0036_WYG_023-3b>¶
乙未楚子昭卒音註(康王卒弟/郟敖立)¶
　(甲寅天王崩乙未楚子昭卒相距四十二日則閏月/之驗也然不以閏書見喪服之不數閏也齊景公葬)¶
　(書閏月明殺/思之非禮也)¶
(丁景王/巳元年)二十有九年(晉平十四齊景四衞獻三十三卒/蔡景四十八鄭簡二十二曹武十)¶
(一陳哀二十五杞文六宋平三十二秦/景三十三楚郟故麇元年呉餘祭四弑)¶
春王正月公在楚¶
　(歲之首月公在他國者有矣此獨書公在楚者外為/楚子所制以俟其葬而不得歸内為强臣所逼欲擅)¶
　(其國而不敢入故特書所在以存君也按左氏楚人/使公親禭夏四月送楚子葬至于西門之外還及方)¶
<pb:KR1e0036_WYG_023-4a>¶
　(城季武子取卞以自封使公冶告曰聞守卞者将叛/臣帥師徒以討既得之矣公曰欲而言叛祗見疏也)¶
　(吾不可以入矣将適諸侯有賦式微者乃歸故特於/歲首朝正之時而書曰公在楚使後世臣子戴天履)¶
　(地視君父之危且困者必有天威不違顔咫尺食坐/見於羹牆之意而不以頃刻忘也此義一行豈敢有)¶
　(顧其身與妻子與其家而不恤國朋/附權臣以圖富貴而背其君者乎)¶
夏五月公至自楚¶
庚午衞侯衎卒音註(獻公卒子/襄公惡立)¶
閽弑吳子餘祭音註(閽音昏祭音債○餘祭/卒弟夷末立改名餘昧)¶
　(穀梁子曰閽門者寺人也不稱名姓閽不得齊於人/不稱其君閽不得君其君也禮君不使無恥不近刑)¶
<pb:KR1e0036_WYG_023-4b>¶
　(人不狎敵不邇怨賤人非所貴也貴人非所刑也刑/人非所近也舉至賤而加之呉子吳子近刑人也閽)¶
　(弑吳子餘祭仇之也左氏以為伐越獲俘焉以為/閽使守舟呉子觀舟閽以刀弑之亦邇怨之失也)¶
仲孫羯㑹晉(平/)荀盈齊(景/)高止宋(平/)華定衞(襄/)世叔儀¶
鄭公孫段曹人(武/)莒人(犂/比)滕人薛人小邾人城杞¶
　(晉平公杞出也故合諸侯之大夫以城杞古之建國/立家者必親九族然有父族而後及母族有母族而)¶
　(後及妻族此葛藟之詩所為次也晉主夏盟令行中/國平公不能修文襄悼公之業尊奨王室恤宗周之)¶
　(闕而夏肄是屏輕棄諸姬可謂知本乎平王惟不撫/其民而逺屯戍于母家周人怨思焉揚之水所以降)¶
　(為國風不得列于雅也城杞/之役亦不待貶絶而可見矣)音註(肄以二反/屏音丙)¶
<pb:KR1e0036_WYG_023-5a>¶
晉侯使士鞅来聘音註(士鞅即/范獻子)¶
杞子来盟音註(書曰子賤之也凡来盟皆大夫也杞伯/親之故賤之也杞雖稱子矣前乎此夷)¶
(儀之㑹稱伯復乎此卒復稱伯来盟特稱子見春秋之/貶諸侯也春秋之褒貶君大夫莫備於隱桓荘之世成)¶
(襄而下舍杞子無貶其爵者舍楚/子䖍無生名之者經之變文也)¶
呉子使札来聘音註(吳聘始呉始君臣/並見呉驟强也)¶
　(札者呉之公子何以不稱公子貶也辭國而生亂者/札之為也故因其来聘而貶之示法焉按呉子夀夢)¶
　(有子四人長曰諸樊次曰餘祭次曰夷末札其季子/也夀夢賢季札欲立以為嗣札辭不可然後立諸樊)¶
　(諸樊既除喪則致國於季子又辭而去之諸樊乃舍/其子而立弟約以次傳必及季子故諸樊卒而餘祭)¶
<pb:KR1e0036_WYG_023-5b>¶
　(立餘祭卒而夷末立夷末卒則季子宜受命以安社/稷成父兄之志矣乃徇匹夫之介節辭位以逃夷末)¶
　(之子僚僚既立諸樊之子光曰先君所以不與子國/而與弟者凡為季子爾将從先君之命與則季子宜)¶
　(有國也如不從先君之命則我宜立僚烏得為君於/是使專諸刺僚而致國乎季子季子不受去之延陵)¶
　(終身不入呉國故曰季子辭國以生亂因其来聘而/貶之示法焉或謂子貢問於孔子曰伯夷叔齊何人)¶
　(也曰古之賢人也怨乎曰求仁而得仁又何怨子貢/以先聖賢夷齊知其惡衞輒之爭而不為也季子辭)¶
　(位獨不為賢而奚貶乎曰叔齊之徳不越伯夷孤竹/舍長而立幼私意也諸樊兄弟父子無及季扎之賢)¶
　(者其父兄所為眷眷而欲立札公心也以其私意故/夷齊讓國為得仁而先聖之所賢以其公心故季子)¶
　(辭位為生亂而春秋之所貶苟比而同之過矣或曰/世衰道微暴行交作臣篡其君者有之子篡其父者)¶
<pb:KR1e0036_WYG_023-6a>¶
　(有之季子於是焉而辭位則將使聞其風者貪夫亷/爭夫讓而篡弑奪攘之禍損矣其於名教豈不有補)¶
　(何貶之深也曰春秋達節而不守者也昔大伯奔呉/而不反季歴嗣位而不辭武王繼統受命作周亦不)¶
　(以配天之業讓伯邑考官天下也彼王僚無季歴之/賢武王之聖而季子為大伯之讓豈至徳乎使爭弑)¶
　(禍興覆師喪國其誰階之也若季子之辭位守節立/名全身自牧則可矣㮣諸聖王之道則過矣中庸曰)¶
　(道之不明不行也我知之矣季子所謂賢且智過而/不得其中者也使由於季歴武王之義其肯附子臧)¶
　(之節而不受乎惜其擇乎中庸失時措之宜爾此仲/尼所以因其辭國生亂而貶之也或曰呉子使札與)¶
　(楚子使椒秦伯使術一例爾呉楚蠻荆之國秦介西/戎之間其禮各因其俗尚故使人之来皆畧之而札)¶
　(何以獨為貶乎曰春秋多變例聖筆有特書荆楚無/大夫而屈完書族王朝下士以人通而子突書字諸)¶
<pb:KR1e0036_WYG_023-6b>¶
　(侯公子以名著而季友書子母弟之無列音不登其/姓名而叔肸書氏皆賢而特書者也季札讓國天下)¶
　(賢之若仲尼亦賢季札必依此例或以字或以氏或/以公子特書之矣今乃畧以名紀比於楚椒秦術之)¶
　(流無異稱焉是知仲尼不以其讓國為賢而貶之也/噫世之君子盛稱季札之賢於讓國之際以為禮之)¶
　(大節不可亂也公子喜時春秋猶賢其後世於季札/則何獨貶之深也曰仲尼於季子望之深矣責之備)¶
　(矣惟與天地同徳而達乎時中然後能/與於此非聖人莫能修之豈不信夫)音註(長上聲/下同祭)¶
　(音債惡去聲舍/上聲為去聲)¶
秋九月葬衞獻公¶
齊高止出奔北燕音註(高止高厚子也非燕姬姓之國/召公奭之後今燕國薊縣是也)¶
<pb:KR1e0036_WYG_023-7a>¶
(北燕始/見經)¶
冬仲孫羯如晉¶
(戊景王/午二年)三十年(晉平十五齊景五衞襄公惡元年蔡景/四十九弑鄭簡二十三曹武十二陳哀)¶
(二十六杞文七宋平三十三秦景/三十四楚郟敖二呉夷末元年)¶
春王正月楚子使薳罷来聘音註(薳于委反罷音皮○/郟敖書楚子薳罷書)¶
(名氏儼然無/異於中國矣)¶
夏四月蔡世子般弑其君固音註(景公弑靈/公般立)¶
五月甲午宋災宋伯姬卒¶
<pb:KR1e0036_WYG_023-7b>¶
　(榖梁子曰服卒之日加之災上者見以災卒也伯姬/之舍失火左右曰夫人少避火乎曰婦人之義傳姆)¶
　(不在宵不下堂遂逮乎火而死婦人以貞為行者也/伯姬之婦道盡矣詳其事賢伯姬也易曰恒其徳貞)¶
　(婦人吉夫子凶而或以為共姬女而不婦非也世衰/道微暴行交作女徳不貞婦道不明能全其節守死)¶
　(不回見於春秋者宋伯姬耳聖人冠以夫諡書於/春秋曰葬宋共姬以著其賢行勵天下之婦道也)音¶
　註(姆音茂/冠去聲)¶
天王殺其弟侫夫¶
王子瑕奔晉¶
秋七月叔弓如宋葬宋共姬¶
<pb:KR1e0036_WYG_023-8a>¶
鄭良霄出奔許自許入于鄭鄭人殺良霄¶
　(按左氏良霄汰侈嗜酒諸大夫皆惡之而與公孫黒/爭黑因其醉伐之良霄奔許自許襲鄭以伐公門弗)¶
　(勝死于羊肆不言復入者其位未絶也若宋魚石晉/欒盈去國三年其稱復入位已絶矣不言叛者将以)¶
　(滅國非直叛也若華亥之入南里宋辰之入蕭其書/叛者皆據土背君以自保未有滅國之謀也不言殺)¶
　(其大夫者非其大/夫矣討賊之詞也)¶
冬十月葬蔡景公¶
晉人(平/)齊人(景/)宋人(平/)衞人(襄/)鄭人(簡/)曹人(武/)莒人(犂/比)¶
邾人(悼/)滕人薛人杞人(文/)小邾人會于澶淵宋災故音¶
<pb:KR1e0036_WYG_023-8b>¶
註(諸侯之大夫不序晉不足以為盟主也晉之不/足以主盟自宋始傳曰不書魯大夫譏之也)¶
　(春秋大法君弑而賊不討則不書葬况世子之於君/父乎蔡景公何以獨書葬遍刺天下之諸侯也葬送)¶
　(之禮在春秋時視人情之踈密而為之者也有嘗同/盟卒而不赴者有雖同姓赴而不㑹者則以哀死而)¶
　(致禭為輕弔生而歸賻為重必矣今蔡世子般弑其/君藏在諸侯之策而往㑹其葬是恩義情禮之篤於)¶
　(世子般不以為賊而討之也人之所以異於禽獸而/能具夫五官百骸者以其有父子之親君臣之義耳)¶
　(世子弑君是其心禽獸之不若也而不知討豈不廢/人倫滅天理乎故春秋大法君弑賊不討則不書葬)¶
　(而蔡景公特書葬者聖人深痛其所為遍刺天下之/諸侯也魯隱宋殤之賊不討則不書葬蔡景公賊亦)¶
　(不討而特書葬猶閔僖二公不承國於先君則不書/即位桓宣篡弑以立而反書之也何以知聖人罪諸)¶
<pb:KR1e0036_WYG_023-9a>¶
　(侯之意如此乎以下文書㑹于澶淵宋災故而貶其/大夫則知之矣二百四十二年之間列㑹亦衆而未)¶
　(有言其所為者此獨言其所為何遍刺天下之太夫/也大夫以智帥人者也智者無不知當務之為急不)¶
　(能三年之喪而緦小功之察放飯流歠而問無齒決/是之謂不知務蔡世子般弑其君天下之大變人理)¶
　(所不容也則㑹其葬而不討宋國有災小事也則合/十二國之大夫更宋之所喪而歸其財則可謂知務)¶
　(乎陳恒弑簡公孔子沐浴而朝告於哀公請討之公/曰告夫三子者子曰以吾從大夫之後不敢不告也)¶
　(之三子告不可子曰以吾從大夫之後不敢不告也/叔孫豹晉趙武而下皆諸侯上卿執國之政者也三)¶
　(綱國政之本至於淪絶無父與君是禽獸也禽獸逼/人雖得天下弗能一朝處矣昔者伯禹過門而不入)¶
　(放龍蛇也周公坐而俟旦驅猛獸也今世子弑君三/綱淪絶禽獸逼人則與之同羣而不恤有國者不戒)¶
<pb:KR1e0036_WYG_023-9b>¶
　(於火自亡其財苟其來告弔之可也則合十二國之/大夫駐于澶淵而謀更其所喪尚為知類也乎夫蔡)¶
　(之亂其猶人身有腹心之疾而宋之災譬諸桐梓與/雞犬也謀宋災而不恤蔡之亂奚啻於養桐梓求雞)¶
　(犬不顧其身有腹心危疾而不知療者哉以為未之/察也可謂不智苟察此而不謀則亦不仁矣是故諸)¶
　(國之大夫貶而稱人魯卿諱而不書又特言㑹之所/為以垂戒後世其欲人之自别於禽獸之害也可謂)¶
　(深切著明矣或曰夫穆叔趙孟向戌子皮皆諸侯之/良也而所謀若是何也世衰道微邪説交作以利害)¶
　(謀國家而不知本於仁義也久矣是以/至此極孔子所為懼春秋所以作乎)¶
(已景王/未三年)三十有一年(晉平十六齊景六衞襄二蔡靈公/般元年鄭簡二十四曹武十三陳)¶
(哀二十七杞文八宋平三十四秦/景三十五楚郟敖三吳夷末二)¶
<pb:KR1e0036_WYG_023-10a>¶
春王正月¶
夏六月辛巳公薨于楚宫¶
秋九月癸巳子野卒¶
　(子般子赤弑而書卒子野過毁亦書卒何以别乎曰/閔公内無所承不書即位則子般之弑可知下書夫)¶
　(人姜氏歸于齊上書公子遂叔孫得臣如齊赤之卒/也隱而不日則子赤之弑可知與子野異矣子野有)¶
　(命立昭公故穆叔雖/不欲而不能止也)¶
己亥仲孫羯卒音註(羯居/竭反)¶
冬十月滕子来㑹葬音註(諸侯来㑹/葬始於此)¶
<pb:KR1e0036_WYG_023-10b>¶
癸酉葬我君襄公¶
十有一月莒人弑其君密州音註(犂比公弑/子展輿立)¶
　(經以傳為案傳有乖繆則信經而棄傳可也若密州/之事是矣左氏稱莒子生去疾及展輿既立展輿又)¶
　(廢之莒子虐國人患焉展輿因國人以攻莒子弑之/乃立信斯言則子弑其父也而春秋有不書乎故趙)¶
　(匡謂其文當曰展輿因國人之攻莒子弑之乃立而/後来傳冩誤為以字爾左氏博通諸史叙事尤詳能)¶
　(令後人得見本末因以求意經文可知而門弟子轉/相傳受日月既久浸失本真如書晉趙盾許世子止)¶
　(等事詳考傳之所載以求經之大義可也而傳不可/疑如莒人弑其君密州獨依經之所言以證傳之繆)¶
　(誤可也而傳不可信盡以為可疑而廢傳則無以知/其事之本末盡以為可信而仕傳則經之𢎞意大㫖)¶
<pb:KR1e0036_WYG_023-11a>¶
　(或泥而不通矣要在學/者詳考而精擇之可也)¶
　¶
　¶
　¶
　¶
　¶
　¶
　¶
<pb:KR1e0036_WYG_023-11b>¶
　¶
　¶
　¶
　¶
　¶
　¶
　¶
　春秋傳卷二十三¶

